---
template: vlog-post
title: Ajattele kuin Rooman keisari! Itselleni kirja-arvostelu
slug: /vlogit/itselleni-kirja-arvostelu
date: 2021-02-19 05:30
description: Ajattele kuin Rooman keisari! Itselleni kirja-arvostelu
featuredImage: /assets/Itselleni.jpg
tags: ["Elämänkoulu"]
---
## Koiran elämää – Johdanto.

Rakastamme koiria, koska he elävät vapaasti ja tunteellisesti ilman minkään sorttista häpeää.  Koirat ilmaisevat itseään vapaasti ja ottavat sen mitä haluavat.  Koirat eivät murehdi tulevaa saati mennyttä. Miksi siis sinun pitäisi?

Stoalaisuus on elämänkoululaisten filosofia, joka auttaa sinua elämään tyynesti myrskyisessä ja muuttuvassa maailmassa. Pähkinänkuoressa stoalaisuuden voi kiteyttää seuraavanlaisesti: ”Jos sinua harmittaa jokin asia, mutta voit vaikuttaa siihen – niin tee se. Jos sinua harmittaa jokin, johon et voi vaikuttaa – älä välitä siitä.”

Ystäväni. Maailma on jo valmiiksi kylmä ja välinpitämätön, mutta sinä voit loistaa ja palaa kuin valkoinen tuli! Me nykymaailman uusavuttomat elämme turvallisemmassa sekä paremmassa maailmassa kuin mitä Rooman keisaritkaan olisivat voineet kuvitella. Mutta silti luomme henkisiä demoneja niin itsestämme kuin muista ihmisistä. Luomme maanpäällisen helvetin omilla ajatuksillamme emmekä osaa mitenkään käsitellä omia tunteenpurkauksiamme. Saati sitten ymmärtää muiden. 
Lähestyin itse stoalaisuutta perehtyäkseni itseeni ja ymmärtääkseni, miksi olin riidanhaluinen ja tuomitseva niin muita kuin itseäni kohtaan. Nyt haluan kerrata muistiinpanoja ja jakaa teille mitä rooman mahtava keisari Aurelius on opettanut minulle.

## Esittely

Kertaan ensimmäiseksi stoalaisuuden neljä hyvettä: 
•	**Viisaus** ymmärtää maailmaa ilman ennakkoluuloja, loogisesti ja päättelevästi.  
•	**Rohkeus** ottaa vastaan haasteet eikä valittaa niistä.
•	Kohdella **oikeudenmukaisesti** kaikkia hyvin. Hallitsemalla omaa temperamenttia muita kohtaan ja hallitsemalla omaa **vihaa**.

Stoalaisuus on auttanut antamaan minulle ymmärrystä käsityksiin, joista aina tiesin.  En vain osannut ilmaista niitä sanoin aiemmin. Esimerkiksi olen täysin välinpitämätön muiden ihmisten mielipiteistä, kun taas toiset saattavat elää kärsien, koska elävät muiden mielipiteiden armossa. Elämä on ja tulee aina olemaan tilan hallitsemista. Itsevarmuudesta nousseen sisun ja rentoutumisen kehitystä. Minua on vuosien aikana kiusattu useampaan otteeseen siitä, minkälainen olen persoonaltani: naurettu, moitittu tai haukuttu avaruusolennoksi.  Sitä tapahtuu vielä tänäkin päivänä läheisimmiltäni. Ihmiset eivät halua uskoa minua tai ymmärtää minua. Nyyh Nyyh -- kuvitelkaa krokotiilin kyynelten valuvan pitkin karhun silmiäni. En minä vaan mitään sille voi, että moni meistä stadilaisista on mitä on.

Emme saa olla riippuvaisia kenestäkään, vaikka kuinka haluaisimme jonkun rakastavan meitä. Ei se tee kenestäkään onnellista. Rakkaus ei paranna osaamistasi, työsi merkitystä tai kunniaasi. Keskity lähipiirissäsi heihin, jotka ovat aikasi arvoisia. Ole aina valmis antamaan aikaasi tietenkin heille, jotka apuasi pyytävät. Miksi me edes olemme niin läheisyyden kaipuisia? Koska lähipiirimme nostavat meitä, inspiroivat ja muistuttavat jatkamaan hyvän tiemme polkua…… tai lopettamaan sen huonon. Monet meistä kokevat vihaa tai raivoa siitä, että meitä on ainakin kerran elämämme aikana kohdeltu väärin. Ehkä olimme naiviin hyväuskoisia, emmekä osanneet varautua pahimpaan. Vihan voi tukahduttaa vain unohtamalla vihan aiheuttaja, polttamalla silta ja yhteys siihen pahaan mieleen.  Voisiko ratkaisu olla näin helppoa? Mielenvoimalla vain katkaiset trauman pois itsestäsi ajan myötä?
Päästämällä irti kaikista kymmenistä tuhansista ajatuksista, jotka pyörivät pääsi sisällä, pääset välinpitämättömyyden rauhaan. Tämän tilan löytämisen takia stoalaisuutta verrataan usein buddhalaisuuteen, paitsi että, buddhalaiset eivät voi hyväksyä tyhjyyden olevan vastaus.  Alkuperäiset Buddhalaiset munkit vaelsivat tien päällä kuin keskiajan urheat ritarit etsiäkseen itsensä. En ole nyt sanomassa stoalaisuuden olevan passiivisuutta, mutta ymmärrän monen meistä kaipaavan opastavaa mentoria tai taivaan isää elämäämme.  Olen itseasiassa jopa tehnyt videon kyseisestä aiheesta ja sen löytää kanavaltani hakemalla ”Miten olla parempi ihminen” ”Oden elämänkoulu”- kategoriasta.

## Oma mielipide

Stoalaiset hyväksyvät maailman sellaisenaan kuin se on.  Hyväksymällä maailman olevan vain käsitystä, pystyt löytämään itsestäsi rohkeutta ja voimaa. Oli kyseessä sitten johtosielusi tai mielen tyhjentäminen niin ratkaisu maailman ahdinkoon on pysyä paikallaan vahvoilla juurilla, kuin maailmanpuu Yggdrasil. Tyhjällä mielellä ei ole tilaa intohimoihin, vihaan tai tunnevyöryn ristiriitaisuuteen. Tyhjällä mielellä on vain tilaa tyyneyteen, samalla kun maailma pyörii myrskyssään. 

Stoalaista filosofiaa voi opiskella Senacan ja Epictetuksen kirjoituksista, mutta viisaiden opettajien luentojen sijaan perehdymme tänään filosofikuningas Marcus Aureliuksen itselleen kirjoitettuihin päiväkirjoihin. ”Itselleni”-kirjaa ei kirjoitettu yleisöä varten, vaan sen kirjoitti stressaantunut, vihainen, turhautunut mutta parhaansa yrittävä sota-ajan keisari. Aurelius oli keisari, kenraali ja armahtava johtaja. Hän edusti itseään suurempaa aatetta, vaikka selvästi kärsikin samoista ongelmista, joita niin moni meistä kärsii tänäkin päivänä. Kuoleman pelko, viha, ahdistus, pelko, kiintymys…. Jos Rooman mahdollisesti viimeinen hyvä keisari osasi hallita tunteitansa samalla pyörittäessä valtakuntaansa, niin luulisi että vastaavan pitäisi onnistua vaivatta meiltä. 

Monet luulevat ”Itselleni”-kirjan olevan vain laiskan ja ”hyvää elämää” elävän keisarin aivopieruja tai mietelauseita, mutta kylmä totuus on, että Aurelius eli suurimman osan elämänsä poissa kotoaan. Pois lämpimän patjan ja peiton helmoista ja sen sijaan nukkui sotaleirien teltoissa. Hän saattoi olla mahtavimman valtakunnan keisari, mutta me nykymaailman ihmiset pystymme elämään turvallisemmin ja helpommin, kuin Aurelius olisi koskaan voinut. Kirja on täynnä viittauksia tunnepurkauksiin, turhamaisuuteen, vihaan, suruun sekä kuoleman pelkoon. Keisari, joka vietti suurimman osan ajastaan sotamantereella ei voinut nähdä yhtäkään kenraalia tai aseenkantajaa ystävänään. Näinpä hän joutui käsittelemään kaikki ristiriitaiset tunnevyöryt meditoimalla ja kirjaamalla ne päiväkirjaansa itselleen.

Tärkein oppi Aureliukselta on ymmärtää oma paikkansa tässä jumalaisessa näytelmässä.  Miten itse suoriutuu asiasta ja mitkä ovat sinusta riippumattomia tilanteita. Otetaan villinä esimerkkinä vuoden 2020 kasvomaskisuositukset. Pitäisikö sinun käyttää kasvomaskia tai vain hengittää ilmaa vapaasti keuhkojesi hyväksi? Minulla on naapuri, joka on ylipainoinen, huonokuntoinen, tupakoiva ja kärsii myös astmasta. Hän kiroaa niin minua kuin muita maskikäytön kieltäytymisestä…… Samalla polttaen tupakkaansa. Totesin vain hänelle, että me kaikki teemme omat päätöksemme. Minä päätän nukkua joka päivä 8 tuntia, nauttia vitamiinipillereistä, käydä aktiivisesti salilla, syödä terveellisesti lihaa ja liikkua aktiivisesti…… Hän taas päättää tuomita ja syyllistää muita.   Tästä niukasta esimerkistä haluan vain todeta, että eläkää hyvät ihmiset antako toisten vaikuttaa sinuun. Tilanteista, josta saa vain huonoja vaikutteita, kannattaa pyrkiä välttämään. Vapaudesta maksetaan aina suuresti ja tiedä, että tällaisiin asioihin tulee päätyä jossittelematta.
Stoalaisuudesta saa hyvää oppia siihen, ettei ota asioita henkilökohtaisesti. Älä ole liian ankara itseäsi tai toisia kohtaan äläkä varsinkaan ole tuomitseva muita kohtaan. Jokainen meistä kulkee omaa polkuaan ja elää omaa elokuvaansa päätähtenään. Keskity sinä vain oman tarinasi täydellistämiseen ja jätä sivuhahmot taaksesi.  Jopa hyvän ystävyyden ylläpitäminen ei saa olla prioriteetti vaan itsensä ilmaisu ja itsenäisyys ovat elämäsi kaiken A ja Ö. 

Älä myöskään anna villin mielikuvituksen tulla tiellesi. Kaikki tässä maailmassa on vain hetkellistä, kuten oma elämäsi.  itsenäisyytesi on ainoa merkitys, jota elämääsi tarvitset. Elämäsi tarkoitus ei saisi koskaan olla muiden ihmisten miellyttäminen, koska heidän mielipiteensä voi hetkessä muuttua. Ole vain hyvä jossain ja muut samanlaiset henkilöt kyllä löytävät sinut. Nämä samanlaiset persoonat tulevat osaksi elämääsi, seuraasi ja auttavat sinua rakentamaan siltaa Olympokseen. 

Ollaksesi Olympoksen arvoinen taistelija sinun pitää ylläpitää kurinalaisuus. Ei suoraa viivaa, jossa jonkinlainen päämäärä, vaan elämäntapojen kokonaisvaltainen hallinta. Olkaa sveitsiläisiä linkkuveitsiä, joilla monipuolisia taitoja. Internetin vallankumouksen ansiosta meillä kaikilla on samat työkalut kuin rikkailla. Kustantamot, alustat, koodipohjat. Jokaisella on tänä päivänä mahdollisuus olla oman aikansa Mozart, Da Vinci, Luther tai Shakespeare. Et ole avuton, olet vain keskellä polkuasi usvan sokaisemana. Rupea tekemään ja luot tuloksia. Älä jossittele, mikä voisikaan olla parempaa kuin oppiminen? Ihmiset aina aliarvioivat mitä voivat saavuttaa 10 vuodessa ja yliarvioivat mitä ehtivät vuodessa suorittaa. Rutiineilla saat vapauden ja pian huomaat majakan valon ohjaavan sinua. Elämä on lyhyt, joten tee sitä mistä aidosti nauttisit. Vapaasti ja tunteellisesti, kuin koira konsanaan!

## Memento Mori

Pistetään pieni ajatusleikki päälle. Sanotaan että olisimme kuolemattomia ja meillä olisi ääretön aika toteuttaa kaikki, mistä unelmoimme. Totuushan vain on, että vaikka olisimme kuolemattomia niin emme muuttaisi asioiden, saati ihmisten priorisointia elämässämme.  Haaskaamme aikaamme turhuuksiin eläisimme sitten 33 tai 300 vuotta. Myönnä pois. Et muuttaisi mitään vaikka jumala itse lupaisi sinulle kuolemattomuuden.

Miten sitten käyttää lyhyt aikamme? Tehkää hyvää muille, mutta älkää koskaan odottako mitään vastineeksi.   Keskittymällä kuitenkin itseesi tulet saavuttamaan suuria. Älä anna matalantason halusi kontrolloida sinua: syöminen, videopelaaminen, sohvaperunuus. Keskity olennaiseen. Mitä vähemmän tarpeita, haluja tai toiveita meillä on muista sitä tyytyväisemmäksi tulemme. Emme tarvitse mitään muuta kuin itsekunnioitusta ja mahdollisuutta olla hyödyksi muille.  Tämä vaatii paljon sisäistä voimaa. Muista myös olla tietoinen minkälaisissa porukoissa pyörit, sillä saatat olla susien saartamana. Muista, että sinä et voi muiden teoille mitään. Keskity itseesi senkin typerys. Valheelliset ystävyydet ovat kuvottavuuden huippu.

Kukaan meistä ei voi odottaa palveluksia, saati pyytää niitä ihmisiltä. Ihmisiä tulee ja menee, mutta sinun on pysyttävä lujasti kiinni omissa periaatteissa, koska kurinalaisuus luo vapauden.  Älä yritä olla kaikkien miellyttäjä vaan pysy rehellisenä itsellesi itsesi vuoksi. Älä koe vääryyttä heitä kohtaan, jotka käyvät sinun persoonaasi vastaan. Itse olen koko ikäni saanut niin haukkoja kuin kehuja persoonastani. Molemmilla on nolla-arvoa elämääni. Kaikki kehut jotka saan ovat minulle arvottomia, koska en vastaanota sitä.  Ne ovat lopulta vain paskapuhetta. Muista se aina. Sanoilla ei ole koskaan merkitystä tässä maailmassa. Vain teoilla on merkitystä. Keskity itseesi, koska me kaikki olemme tekemässä töitä paremman maailman hyväksi. Ihmiset tarvitsevat toista osapuolta oppiakseen kokonaisvaltaisemman hahmottamisen, kriittisen ajattelun sekä myötätunnon kyvyn muita kohtaan. Sinun pitää vain hyväksyä, että jokainen on itsestään vastuussa. Rakasta siis itseäsi enemmän kuin ketään muuta.

Tämän totuuden sietäminen ei tietenkään ole aluksi helppoa, koska oman elämän hallitseminen vaatii sisua. Meillä kaikilla on omat arvomme ja vaiheemme elämässä niin siksi rohkaisen teitä kaikkia vain olemaan oma itsenne: aina avoimia ja valmiita tarjoamaan aikaanne ja apuanne. 
Ole kiitollinen maailmankaikkeutta kohtaan, vaikka kuinka kärsisit. Elä omaa elämääsi kuin joka päivä olisi viimeinen ja siihen vielä päälle ohjelmisto-opettajani viisaus: ”Focus on the solution”. Olkaamme kiitollisia niin aidoille kuin kuvitteellisille jumalille, kun he tarjoavat toivoa, rakkautta, haasteita ja mahdollisuuksia. Elämme maailmassa, josta muinaiset kuninkaat eivät edes osanneet haaveilla. Miksi sitten niin moni ihminen haluaa kirkua apua tai vaipua avuttomuuteen?
Tarkastele elämänkoulusi opetuksia ja hyväksy, että joka ikinen tapahtuma on ollut se oikea. Kiitos kaikille. Kiitos niin heille, jotka kiusasivat tai epäilivät minua. Kiitos niin lapsellisille, epävarmoille kuin lyhytkatseisille ihmisille. Heistä olen oppinut ja saanut sinnikkyyttä kasvaa. Intohimoni harrastuksiini on kolminkertaistunut ja kunnianhimoni uhkaa jopa taivaan isää. Kiitos kaikille. Voin vain olla kiitollinen siitä, että minulla on rakastava äiti, joka painotti opiskelun tärkeyttä, vaikka vihaankin sitä tunnetta, jos en jotain osaa. Olen ja tulen aina olemaan ylimielinen mulkku, mutta oppinut rauhoittamaan aggressiivista käytöstäni.  Muiden ihmisten virheet jätetään heidän murehdittavaksi. Et voi muuttaa ketään, etkä saisi keskittää energiaasi siihen, mitä muut ajattelevat tai mitä SINÄ luulet heistä tietävän. Kukaan historiassa ei ole pahoittanut mieltänsä olemalla välinpitämätön muiden ajatuksista. Viha on vain tunne, jonka voimme kartoittaa. Muista myös aina yrittää ratkaista tilanteet. Älä anna omien heikkouksiesi muuttua myrkyksi. Viha ja halveksunta satuttavat vain sinua. 
Johtopäätökset 

Kysymyksiä, joihin ”Itselleni”-kirja yrittää vastata ovat metafyysisiä ja eettisiä. Miksi olemme täällä? Kuinka meidän kannattaisi elää? Mistä tiedämme, mikä on oikeanlaista elämistä? Toiminta, tahto ja näkemys maailmankaikkeudesta ovat avaimet hyvään elämään.

Hyväksy kaikki tapahtumat.

Kohtele ihmisiä hyvin.

Käsittele asioita niin, etteivät negatiiviset mielikuvituksen aiheet pääse kummittelemaan mielessäsi.

Kuolemaa ei kannata pelätä. Kohta olemme jo kuolleita ja millään ei ole väliä. Vaikutuksesi maailmaan tulee jatkumaan muiden ihmisten hyveiden muodossa. Muista aina asettaa korkeat kriteerit itsellesi. Yritä silti olla myötätuntoinen ja kärsivällinen muita kohtaan, vaikka he kuinka ärsyttäisivät sinua.

Älä piittaa muiden mielipiteistä, elleivät ystäväsi aidosti pyri vakuuttamaan, että kulkemasi polku on sinulle haitallinen. Älä kuitenkaan purkaudu tai suutu muille, jos he sattuvat omassa polussaan olemaan yhtä naiivin hyväuskoisia kuin sinä nuorempana. Minkä me sille voimme, että jotkut eivät ole samassa kohtaa tarinassasi? Meillä jokaisella on oma polkumme kuljettavana. Niin moni meistä vain toivoo, että muut eläisivät meitä ja meidän mieltymyksiämme varten.
Muista. Meillä on vain tämä hetki. Eilinen on jo kadonnut ja huomista ei ehkä koskaan tule. Kaikki mitä luulet olevan uutta tai suurempaa on jo tapahtunut aiemmin. Pandemiat, avioerot, riidat, yksinäisyydenolot, itsemurhat, tyrannit, rahan arvon romahdukset…… Kyynikot sen sanoivat parhaiten: ”Kaikki on vain mielen vaikutusta” ja näinhän se on. Me satutamme itseämme ajatuksillamme, teoillamme ja omilla epävarmuuksillamme.

## Lopetus.

Emme saisi olla ärsyyntyneitä muista henkilöistä. Tuhlaamme niin energiaa kuin aikaa muihin ihmisiin. Ihmisiä ja ystäviä tulee ja menee elämän aikana. Tarjoa kaikille apuasi mutta älä vaadi vastineeksi edes kiitosta. 

Mieti aina mikä on sinulle hyödyllistä ja toteuta se. Jos et pidä jostakin osasta elämässäsi niin muuta sitä. Pystymme kaikkeen mahdolliseen, kunhan siihen on tarmoa. Voitontahtoa.  

Elämä on aina ollut samaa, mutta näyttelijät vain erilaisia. Siksi päivittäinen draama on mitätöntä. Itsehallinta taas ei ole. Unohda egosi mutta varjele itsehallintaa ja oikeudenmukaisuuttasi. Kateus, itseinho, epävarmuus, nämä kaikki ovat jo tapahtuneet ja tulevat toistumaan. Niiden pelkääminen olisi samaa kuin ahdistua auringonnoususta. Älä anna tulevaisuuden häiritä sinua. Kun se tulee sinua vastaan sinulla on se sama tarmo millä pärjäät tässä hetkessäkin. Älä anna paskan tulla tiellesi. Ei kompromisseja, mutta empatia ja rakkaus. Ei tekosyitä. Elämä on vain pyörrettä. Ragnarök tulee ja menee. Mikä on uutta, tulee olemaan vanhaa ja toistaa itseään. Meidän pitää vain elää kaaoksessa ja nujertaa lohikäärme.

*Kaikki on vain käsitystä,*

*Älä tuomitse muita.*

*Kulje omaa polkuasi.*

*Älä piittaa muista.*

*Kaikki on vain käsitystä.* 

*Rakasta, mutta älä vaadi sitä.*

*Sinä olet oman elämäsi soturi, varas, velho ja jumala.*

*Päästä irti.*

*Kaikki on vain käsitystä.*

*Memento mori.*