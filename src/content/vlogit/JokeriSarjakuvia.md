---
template: vlog-post
title: 4 Sarjakuvaa luettavaksi Joker-elokuvan jälkeen. - Sarjakuva-arvostelu - Oden Kirjakerho
slug: /vlogit/4-jokeria
date: 2019-11-15 00:00
description: this is the seventh test post
featuredImage: /assets/4JokeriSarjakuvaaKirjakerho.jpg
tags: ["sarjakuva-arvostelu", "Batman", "Jokeri"]
---
Wow, siis wow…. Jokeri elokuva saavutti miljardin kansainvälisessä lipunmyynnissä. Kuka olisikaan voinut uskoa, että Kauhea Kankkunen-elokuvatrilogian ohjaaja Todd Philips ohjaisi vuoden sarjakuvaelokuvan, jolla ei ole mitään tekemistä itse sarjakuvien kanssa! Senpä takia aion suositella neljä sarjakuvaa luettavaksi, jossa vihan harlekiini esiintyy.

Videon tarkoitus ei ole missään nimessä tuoda rikosprinssin kohotapahtumia tai elokuvaan liittyviä sarjakuvia, joten älkää odottako videosta löytyvän naureskelevia kaloja, Jokerin alkutarinaa kertovan Tappava pila, saati sitten Yön Ritaria, jossa Jokeri on keskusteluohjelman vieraana. Ehei, tämä on vain lista sarjakuvista, joista minä pidän. Ja kuka minä olen? Vain yksi internetin monista kusipäistä, joten mitä sitä enempää sanomatta - 

Aloitetaan!

## Koston Ritari
Mitä rakastan populaarikulttuurissa ja fanien kanssakeskustelemisessa on jossittelu.  Mitä jos Kostajat tapahtuisi Elisabetin aikakaudella? Mitä jos supersankarit olisivat sotateollisuuskompleksin kärkihankkeita? Mitä jos Danzigista tehtäisiin sarjakuva? Mitä jos Jokeri olisi vapauden symboli? Ai sori, tuohan on tapahtunut Chilessä, Beirussa ja Hong Kongissa.

Jos olette katsoneet Netflixistä Oikeuden Puolustajat: Flashpoint Paradoksaalin tai katsoneet Salamasta tehtyä televisiosarjaa, niin Multiversumi ja sen monet Maat numeroineen ovat tuttuja - Flashpoint on yksi näistä monista maista. Koston Ritari kertoo tarinan ikääntyvästä, julmasta Thomas Waynesta, joka pukeutuu lepakkoviittaan tapetun poikansa sijasta. Lähteekö Thomas kouluttautumaan mestaritaistelijaksi Tiibetiläis- munkkisotilaiden parissa? Omistaako hän viimeiset vuotensa opettelemaan rikosetsivän ammatin? Ehei, ikääntynyt Wayne päättää käyttää vaikutusvaltaansa ja omaisuuttaan luomalla oman imperiuminsa. Gothamin kaupungin valtaa Waynen kasino pelihallit ja hotellit.

Ehkä meidän suomalaistenkin pitäisi vain unohtaa #rahapelitpoiskaupoista kansainaloite ja antaa Veikkauksen luoda oma supersankarinsa. Veikkausmies kävisi pieksämässä pelkurimaiset ja taikauskoiset varkaat, jotka rahapeliongelmiensa myötä joutuivat rikolliseen polkuun?Entäs Jokeri? Kohtaako Batman Jack Napieri vai Arthur Fleckin? Ei, sillä tällä kertaa Jokeri ei ole kukaan muukaan kuin Martha.

Koston Ritarin on kynäillyt Brian Azzarello, jonka sarjakuvateoksista löytyy monenlaista synkkää ja rikosmaailmaan keskittyvää sarjakuvaa. Koston Ritari tarjoaa lukijoille armottoman katseen Gothamiin, jossa pelastaja pojan sijaan Gothamilaiset saavat vanhan testamentin jumalan raivoa. Paras tapa lukea Koston Ritari tarina on hankkia itsellesi Brian Azzarellon ja Eduardo Risson Batman Deluxe kovakantinen, jonka saa suomennettuna RW-kustannukselta. Sarjakuva-albumista saatte Koston Ritarin lisäksi myös ”Särkynyt Kaupunki” tarinan. Azzarellon rikostarinat menevät asian ytimeen kuin kovaksi keitetty dekkari! 

Seuraava!

## Major Arcana

Ah villi 90-luku! Kun miehet olivat miehä ja naiset vapaita! Vaikka 90-luvun sarjakuvat ovat päämääräisesti täyttä kuraa ja niitä kuuluu haukkua sekä pilkata. Paskan seasta löytää yhden tai parin helmen, kuten Doug Moenchin ja Kelley Jonessin Batman sarjakuvat.

Jonesin Batman on aliarvostettu peto, sillä harva taitelija Jonesin tai Tim Burtonin lisäksi ymmärtää Lepakkomiehen olevan todellisuutta suurempi hahmo. Burtonin maailma on kuin Rooman valtakunta synkällä steampunk piirteellä. Jonesin hahmot ja objektit ovat kuin saksalaisista ekspressionistielokuvista. Batmanin viittaa elää omaa elämäänsä, batmobile on insinöörienpainajainen ja ihmisten silmistä heijastuu vain heidän pimeäpuolensa.

Moenchin ja Jonesin Batman on siinä mielessä nautinnollista luettavaa, koska tarinat ovat lyhyt tempoisia. En voi olla ainoa, joka on kyllästynyt tarinoiden pakkomieliseen ”eeppisyyteen”, jossa Batman päätyy pelastamaan koko multiversumin omalla nokkeluudellaan.

Sama pätee Jokerin käyttöön, vaikka hän tappoi Robinin ja halvautti Lepakkotytön pysyvästi, hänet tungetaan jokaiseen tarinan ja tehdään koko eepoksen antagonisti. Antakaa muillekin konnille mahdollisuus, perkele!........ Mutta hei puhutaan lisää Jokerista, kummiskin hän on meidän kaikkien lemppari vai mitä katsojat?! 

Hah haa…. Tällä kertaa hullunkurinen veijari päättää lainata rikoskollegansa Mikki Hiiren velhomyssyä, kutsuakseen kylään idolinsa ja vaihtaa kuulumisia. Ei, hän ei ole kutsumassa Jammu Siltavuorta, Josif Stalinia tai Che Guevaraa vaan itse helvetin ruhtinas Saatanaa!
Valitettavasti Velhonmyssy paljastuu halvaksi kiinalaiseksi kopioksi, ja Jokeri saakin Aamuntähden sijaan vieraakseen Etriganin. Noh ajatellaan positiivisesti, se olisi aina voinut olla Azzarellon Etrigan………. Huoh.

Moenchin & Jonessin Batman saaga on kerätty kahteen kovakantiseen ja kyseinen ”Major Arcana” löytyy jälkimmäisestä. Kokoelman myötä lukija lukee toinen toistansa yliluonnollisempaa kauhutarinaa, joista Jokerin saatananpalvonta on vain yksi lempitoteutuksia sarjakuvissa kautta aikojen. Jos haluat siis Jokeri ja Batman tarinoihisi tuonpuoleista kauhua - sopivat nämä sarjakuvat sinulle kuin nyrkki silmään!

## Nemesis

Itseäni huvittaa se pieni seikka, että Jokeri elokuvalla ei ole mitään tekemistä sarjakuvien kanssa. Todd Philips itsekin myönsi, ettei sarjakuvista haluttu ottaa vaikutteita.  Tulemmeko saamaan lähivuosina elokuvan Presidentti Lex Luthorista? Tarina korruptoineesta presidentistä, jonka korttitalo romahtaa, kun uutistoimittaja Lois Lane paljastaa Luthorin olevan vain Kryptonin marionetti!

Tai miten olisi elokuva tiedemiehestä arktisessa tundrassa, lentokoneensa haaksirikkoutuessaan joutuu taistelemaan selviytymisestään kylmässä erämaassa. Oi kyllä, siinäpä meillä Pakkasherra elokuva!

Jokerin nimeä käytettiin bränditunnettavuuden takia, joten minäpä kerron teille sarjakuvasta, jonka Netflix omistaa ja tulee näillä näkyvin pistämään vauhtia elokuvia version tuotantoon. Puhun tietenkin vuohennuolija Mark Millarin Nemesiksestä.  Teos, jota kirjaimellisesti mainostettiin ”mitä jos Batman olisi Jokeri” sarjakuvana.

Nemesis on poliiseja metsästävä superrikollinen, joka saa veroisensa vastuksen poliisi Blake Morrowsta. Nemesiksellä on kaikki samat arsenaalit kuin viittaritarilla. Tyylikäs tukikohta luolassa, huippulaadukas urheiluauto, huonoja kokemuksia isänpäivästä ja suunnitelmia suunnitelmien päälle.
Netflix tulee myymään tämän äktiön pläjäyksen tuolla ”Mitä jos Batman onkin Jokeri” iskulauseella, koska jos elokuva, jolla ei mitään tekemistä sarjakuvien kanssa voi tienata miljardin. Niin kyllähän Yön ritarin ja Vihan harlekiinin äpärälapsi voisi edes neljänneksen tuosta tienata itselleen.

Seuraava!

## Viimeinen Ristiretki

Tiesittekö, että legendaarisen Yön Ritari -sarjakuvan luoja Frank Miller edelleen kirjoittaa ja kuvittaa sarjakuvia? Totta helvetissä hän tekee ja ne ovat vielä korkealaatuisia!  Viimeisen parinvuoden aikana Miller teki paluunsa Detective Comics sarjakuvien pariin ja on antanut niin Teräsmies kuin Viittasankarin faneille erinomaisia sarjakuvaseikkailuja.

Legendaarinen Yön Ritari sarjakuva kertoi tarinan Batmanista, joka on ollut 10 vuotta eläkkeellä. Gotham kaupunki on vajonnut syvemmälle eikä toivoa ole näkyvissä. Viimeinen Ristiretki kertoo meille tarkalleen, mitä oikein tapahtui rikosetsivän elämässä, jotta hän luovutti pyhän sotansa rikollisuutta vastaan? Kyseessä ei voi olla mikään muukaan kuin hänen oppipoikansa Robinin karmiva kuolema rikosten klovniprinssin käsissä. Yksi huono päivä ja Gothamin prinssin elämä pirstaloitui vuosikymmeneksi. 

Frank Millerin Jokeri ei ole koskaan mikään harmiton pelle Hermanni vaan kansanmurhan hovinarri. Hänen Jokerinsa on kuin ruhtinas kotonaan Arkhamin mielisairaalassa – tuossa maanpäällisessä helvettissä, jossa helvetin jokainen piiri sykkii. Yön Ritarista tuttu satiiri nyky-yhteiskunnasta tekee myös kunniapaluunsa tarinassa. Koska Frank Miller oli toipumassa syövästä kirjoittaessaan Herrakansaa ja Viimeistä Ristiretkeä. Brian Azzarello pyydettiin auttamaan sarjakuvien kirjoittamisessa. Hänen tutun typerät sanaleikit pääsevät tähänkin sarjakuvaan, mutta kun ne tulevat Jokerin suusta, ne sattumalta toimivatkin. 
John Romita Juniorin yhteiset projektit Millerin kanssa ovat täyttä rautaa. Viimeinen Ristiretki ei ole taiteellinen mestarityö kuten Mies vailla pelkoa, mutta jos Romita Junior oli nälkäinen leijona kuvittaessaan Hurjapäätä, niin nykyään hän on samuraimestari, joka pitää miekkansa terävänä.
Väkivaltainen, ilkeämielinen ja synkkä tarina on sekä voiton hurraus Dynaamisen Duon urhoudelle kuin katsaus kuinka julmaksi sota alamaailman rikollisia tekee sankareista. Robin nauttii taistelemisesta ja veren mausta. Onko Batman valmis jättämään trikoopöksynsä pyykkikoriin vai onko ihmepojalla vielä paljon opittavaa?
Vaikka jokainen sarjakuvan lukija tietää miten tarina loppuu, on matka tärkeämpi kuin päämäärä.

Seuraava!

## Batman R.IP

Grant Morrison on niitä kuuluisia brittikirjailijoita, jotka valloittivat sarjakuva-alan 80-luvulla. Alan Moore, Neil Gaiman ja Morrison ovat alansa arvostetuimpia kirjailijoita. Morrisonin kirjatuotoksiin kuuluu sarjakuvia kuten Doom Patrol, Ihmenainen, Happyyyyy ja tietenkin Läderläppen! Saatatte tuntea Morrisonin Batmanin parhaiten hänen ”Arkham Asylum: A Serious House on a Serious Earth” sarjakuva-albumista. Tarina, jossa Batman käy henkilökohtaisen helvetin piirit lävitse ja Jokeri omaksuu suojelusenkeli Vergiliuksen roolin.

Batman Rest in Peacea voisi kutsua henkiseksi sisareksi Arkham Asylumiin.  Morrisonin Batman-saaga tarjoaa yllin kyllin toimintaa ja supersankaruutta, sekä Jokerin maaninen järjettömyys pääsee aivan uudelle tasolle. Rest in Peace on niin sanotusti Gothamin puolustajan kunniajuoksu, jossa kuolemaa uhmataan ja viholliset päihitetään viime tipassa, vai päihitetäänkö? Onko Bruce Wayne viimeinkin kohdannut vertaisensa Tohtori Kivusta ja miksi hän näyttää niin…………. perhanan tutulta? Tohtori Kipu ja hänen rikosorganisaationsa Musta Hanska valtaavat niin Gothamin rikosmaailman, kuin Arkhamin mielisairaalan. Aikooko Vihan harlekiini vain antaa Mustan Hanskan viedä kaiken kunnian, vai tuleeko mustasukkaisuus saamaan Jokerin sekopäisen verenhimon ylikierroksille? Vaihtaako Batman kumppanuutensa viher-speedo pikkupojista epäonnistuneisiin stand-up koomikoihin?

Epäonnistuneista koomikoista puheen ollen, muistaako kukaan vielä Iskuryhmä-X elokuvan Jokerin? Katsokaas kun tuo luuseri, joka itsevihassaan ja katkeruudessaan kuulemma yritti estää Jokeri-elokuvan tuotannon, hän pohjasi roolisuorituksensa juuri Morrisonin Jokerista! Tämä Jokeri on kisutteleva, ekstrentinen ja kuin makaaberi-imitaatio Ziggy Stardusta! Batman Rest in Peace johtaa myös tämän vuosikymmenen parhaaseen ja kaikkien aikojen lempi Batman eepokseen: Batman ja Robiniin, joten älkää missatko sitäkään!

Ja se oli sen pituinen se! Nähdään taas Jokeri jatko-osan ensi-illassa!
