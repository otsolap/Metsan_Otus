---
template: vlog-post
title: Nopeita ajatuksia Google Stadiasta
slug: /vlogit/stadia
date: 2019-03-25 10:15
description: Nopeita ajatuksia Google Stadiasta
featuredImage: /assets/StadiaHunajapurkki.jpg
tags: ["Hunajapurkki"]
---
Käsittelin äskeisessä videossani ” Pelimarkkinat ja Pelialustojen Mullistus ” siitä kuinka pelituottajat sekä uudet pelialustat muuttavat vanhanaikaiset konsolisodat pelialustasodiksi, mutta uusien pelialustojen myötä pelienkehittäjät saavat lisää rahoitusta, enemmän voittoa sekä markkinoinnin ja myynnin tukea, joka voisi tuoda uutta eloa koko videopelimarkkinoille ja sitä me tarvitsemme naiset ja herrat. Ei konsolipelialaa voida ylläpitää jatkuvilla Call of Duty tai Battlefield peleillä. 

Epic Games Storen toimitusjohtaja Tim Sweeney, joka on sekä pelaaja että erinomainen ohjelmistokehittäjä totesi suorasanaisesti, ettei se ole meidän pelaajien päätös enää kuka voittaa tämän konsolisodan tai tarkemmin sanottua pelialusta sodan miksi näin? Koska me pelaajat jo annoimme valtamme pelinkehittäjille ja pelialustoille kuten Steamille ja emme pysty enää palaamaan fyysiseen cd-levyiseen videopelikustannus jakelumalliin. Se oli aiemman videoni pääpointti, mutta mikä sai minut motivoitumaan tekemään saman videon UUDESTAAN?!

No perhana. Itsekin oletin, että aiempi videoni riittäisi käsittelemään Googlen stadiaa, mutta mitä enemmän mietin legioona Googlea, sitä enemmän joudunkin toteamaan, että tämähän voi muuttaa pelimarkkinoita vielä laajemmin kuin kukaan uskoisi! Eli kerrataan nopeasti, mikä Google Stadia edes on?

Stadia on pilvipalvelulla toimiva videopelialusta, joka onnistuu pyörittämään jopa graafisesti vaativimmat pelit, kuten tulevan Doom Eternalin. Stadian striimipelaaminen mahdollistaa 4k resoluutiolaadun sekä 60 kuvansekuntti nopeuden eli fps:sä pelattavuudella. Mitä siis tarvitset Stadiaa varten? Tonnin tietokoneen? 300€ pelilaatikon? Ei. Pelkän Chrome selaimen!
Tällä hetkellä videopelit toimivat käyttämällä tietokonettasi pääprosessorina. Tietokone laskee missä kohtaa olet videopelissä ja antaa serverille datan, samalla muut pelaajat tekevät samoin ja tämän takia moninpelipeleissä on latenssiongelmia. Tiedon siirtyminen tietokoneesta serverille ja serverin laskelmoima data takaisin pelaajille luo lagi-ongelmia, nettiyhteyskatkoja ja muita ongelmia, joista kärsimme moninpeleissa tällä hetkellä. Miten Stadia muuttaisi tämän?

Stadia pyörittää pelit ulkoisessa nettiserverissä, eikä käytä konettasi pääprosessorina. Eli kaikki mahdolliset lagit, koneita hajottavat bugit kuten Anthemin kamalakoodi, joka hajottaa Playstation Nelosia tällä hetkellä. Kaikki nämä asiat katoaisivat, koska data ja pelinkoodi ovat pilven infrastruktuurissa.
Heti ensimmäisenä jokaisen skeptikon kannattaisikin kysyä miten Google käsittelee varmat viivästysongelmat, netti jonot tai datalatausrajoitteet? Googlea ei kiinnosta teidän tämänpäiväiset epävarmuutenne vaan ajattelee pidemmälle. Google ajattelee 10 vuotta tulevaisuuteen, jossa Nokian 5G teknologiaa hyödynnetään takaamaan nettinopeus, nettilataamisen nopeus sekä servereiden ylläpito. Lopulta, kaikki mahdolliset lagi tai yhteysongelmat, joista Stadia varmasti kärsii alkuvuosinaan, tulee saamaan kuluttajilta anteeksipyynnön, jos pelit joita he pelaavat antaa paremman kokemuksen kuin yhteysongelmien tuoma ketutus.
Google ei ole myymässä mitään 300€ harmaalaatikkoa vaan he haluavat tulla mukaan videopelien maailmaan, jossa sinun datasi on heidän tärkein valuuttansa. Muistakaa myös, että Googlen omistuksista löytyy YouTube, jonka avulla heidän markkinointinsa stadiaan antaa heille ylivoimaisen etulyöntiaseman.

Googlella on maailman isoimmat pilvipalvelu infrastruktuurit ja heillä on miljardeja euroja varallisuutta rakentaa sekä parantaa kyseistä teknologiaa.  Mitä muuta Googlella on? Aika lailla monopoliasema nykyiselle videopelien markkinoinnille. 
Sanotaan, että katsot lempi tubettajaasi pelaamassa Devil May Cry Vitosta. Googlen Adsense pystyy jo nyt rekisteröimään tube-katsomisesi. Mikään ei estä Googlea aggressiivisesti mainostamaan Devil May Cry vitosta Stadialta. He voivat laittaa gmailiisi postia, gmailin bannermainontaa, youtuben display ja bannermainontaa, google mapsia ja hakukonemarkkinointia. Google on tulossa näihin videopelimarkkinoihin valloittajina ja näin laajalla pohjalle he voivat saada kenet tahansa kokeilemaan minkä tahansa pelin demoa Stadiassa, jonka kautta he sitouttavat asiakkaat uuteen pelialustaan.

Samalla koska Google hallitsee YouTuben algoritmia, mikä estääm heitä suosimasta heidän Stadia-yhteiskumppani influenssereida? Influensserit tuelvat saamaan Googlelta tarjouksia hyödyntämään Stadiaa heidän peliarvosteluissaan sekä pelistriimeissään. Tubettajat kuten Pettämätön Pelilogiikka voisivat tarjota katsojilleen tarjouksia Stadiasta, jotta katsojat saavat omat alennuskoodinsa ja näin Google voi seurata mistä saavat referenssejä. Kasvuhakkerointi on hyvä mindsetti ajatella, miten Google tulee markkinoimaan Stadiaa. Tästä on juuri kyse. Google on behemotti verrattuna muihin peliyrityksiin. Heidän pilviteknologia sekä markkinointi mahdollisuutensa yhdistettynä tekevät heistä paljon vaikutusvaltaisempia kuin Steam, Microsoft, Nintendo, Sony tai Epic Games Store yhdistettynä.

Epic Games Storekin tietää, että jos haluaa pärjätä näillä pelimarkkinoilla niin monopoliasemaa ylläpitävä Steam on päihitettävä.  He ovat ostaneet eksklusiviisia oikeuksia peleihensä ja jatkavat tätä aggressiivistä strategiaansa. He ovat esimerkiksi ostaneet vuoden julkaisuoikeuden Fallout New Vegasin henkiselle jatko-osalle Outer Worldsille. Vain ja ainoastaan sen takia, koska haluavat Steamin kärsivän. Heitä ei kiinnosta se, että Outer Worldsin saa vaikkapa Microsoftin kaupasta, mutta heitä varsinkin kiinnostaa mahdollisuus leikata pois pelejä Steamistä. Myös meidän suomalaisten Remedy on solminut sopimuksen Epic Games Storen kanssa. Tämä on reviiri sotaa johon Epic Games Store on valmis käymään kovalla hinnalla, ja sen hinta on tällä hetkellä yhdestä kahteen miljardiin per vuosi.

Onneksi kuitenkin nämä pelialustasodat ovat paljon pienempi paha kuin vanhat konsolipelisodat. Siinä, missä junnuna olisi pitänyt omistaa 2 tai jopa 3 300€ harmaalaatikkoa saadakseen kaikki mahdolliset huippu pelit. Nämä pelialustasodat pistävät vain pelaajien joko odottamaan yhden vuoden, jotta saavat pelinsä lempi alustaansa tai he voivat vain pyörittää useampia pelialustoja koneissaan. Niissähän kun ei ole mitään juoksevia kuluja kuluttajille.

Kuitenkin tärkeintä tässä on se, että pelimarkkinat saavat taas rahoitusta! Lisää voittoa, lisää rahoitusta, peliyritykset saavat luotettavia yhteistyökumppaneita sekä pelaajat saavat laadun varmuuden. 

Ennen vanhaan pelien tuottajat ja kustantajat rahoittivat keskikokoisia tai pieniä yrityksiä, mutta peliteknologian kallistumisen takia pelien julkaisu on kaventunut nykyään isoihin tuottajiin, kustantajiin ja muutamiin indie pelikehittäjiin. Tietenkin keskikokoisilla yrityksillä kuten Remedyllä menee ihan hyvin, mutta he ovat hyvin harvinainen yritys nykyisillä pelimarkkinoilla. 

Pelialustat kuten Steam ottavat tällä hetkellä 30% jokaisesta pelistä, kun taas Microsoft ja Sony ottavat noin. 20% ja Epic Games Store vain 12%. Tämän takia olen innoissani pelialustojen tuomista mahdollisuuksista ja varmasti myös Remedykin on. He saavat jo pelkästä sopimuksestaan Epic Gamessin kanssa 18% lisää tuottoa sekä heidän sopimukseen varmasti kuuluu markkinoinnin ja myynnin tuki.
Myös Nvidian ja AMD osakkeiden omistajat saavat olla iloisia Googlen tulosta pelimarkkinoille. AMD on jo solminut yhteistyösopimuksen Googlen kanssa ja työstävät yhdessä AMD suorittimien ja grafiikkasuorittimien tehostamista Stadiaan. Tämä on erinomainen uutinen pc-pelaajille ja vain kova isku Sonylle, Nintendolle ja Microsoftille. Konsolipelaaminen ei tietenkään ole kuolemassa, mutta sen tärkeys voi laskea tämän uuden Pc-pelaamisen renessanssiaikakautena. Pc-pelaaminen voi saada niin huikean etumatkan, että miksi kukaan haluaisi ostaa enää 300€ harmaalaatikoita?

kysymys pelinkehittäjille. Mihin alustaan pelit luodaan? Esimerkiksi Playstation kolmoselle oli aikoinaan vaikeampi tehdä pelejä kuin PC:lle tai Xboxille, nyt pelikehittäjät tulevaisuudessa voivat mietitä miksi rajoittaa oma teknologiansa mihin Xbox ja Playstation antamiin, kun Googlen pelialustalla hyödynnetään pilviteknologiaa? 

Samalla miettikää kuinka sijoittajat, vaikka institutionaaliset sijoittajat, joilla on suuret rahat kiinni Activision Blizzardin tai Ubisoftin osakkeissa, niin tietenkin he haluavat varmistaa, että tripla A pelikehittäjien pelit ovat saatavissa juuri Google Stadiassa. Miksi? Koska Googlen laajasta verkostosta tietenkin!
Vielä yksi asia teille Nvidian ja AMD osakkeiden omistajille, koska Google tulee varmasti hyödyntämään Stadia pelaajien tietokone dataa, niin miettikää kuinka ystävällisesti Google voi AdSenseä hyödyntämällä kertoa stadia-pelaajille, että nyt vaikka uusin Nvidia grafiikkakortti olisi tarjouksella ja on hyvä aika päivittää tietokoneesi paremmaksi.

Lopulta. Näiden pelialustojen suurin sota on eksklusiivisten pelien ostaminen. Se on vähän niin kuin Netflix vs. HBO tällä hetkellä. Maksatko Netflixistä, koska heillä on laajavalikoima vanhoja tuttuja elokuvia, omia tuotantojansa vai mitä? Oletko pidemminkin HBO:n puolella koska Game of Thrones vai oletko valmis maksamaan molemmista jotain kuukausimaksua? Epic Games Store, Google, Steam vievät pelejä myös Microsoftilta ja Sonylta.

Kaikki pelialustat haluavat omat huippupelinsä ja siksi Googlen tuleminen pelimarkkinoille on varmaan isoin mullistaja pelialalle. Lopuksi vain haluan todeta, että jos Googlen Stadia epäonnistuu, niin sitten vältämme pelien pilvipalveluteknologian, koska jos Googlen kaltainen yritys, jolla miljardeja rahaa sekä alansa huipputeknologia pilviteknologiaan ei onnistu striimaamaan videopelejä, niin ei sitten kukaan muukaan.