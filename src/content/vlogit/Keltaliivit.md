---
template: vlog-post
title: Keltaliivien vallankumous
slug: /vlogit/keltaliivit
date: 2019-02-04 06:30
description: this is the sixth test post
featuredImage: /assets/KeltaliivienVallankumousSaarna.jpg
tags: ["yhteiskunta", "politiikka"]
---
Miljoonat Ranskan kansalaiset ovat osoittaneet mieltänsä joko rauhanomaisesti tai väkivaltaisesti viimeisen kolmen kuukauden aikana ympäri Ranskaa. Suurin osa videomateriaalista tulee olemaan Ranskan pääkaupungista Pariisista, jossa myös suurin osa väkivaltaisesta mellakoinnista on tapahtunut.

Keltaliivien protestointi lähti hallituksen polttoaineveron noston tuomista lisäkuluista, jotka saivat yksityisautoilijat liikkeelle. Protestoijat pukeutuvat keltaisiin turvaliiveihin, koska Ranskassa turvaliivit on oltava kaikissa autoissa. Liike on kuukausien aikana noussut kokonaan nykyisen valtion vastaiseksi liikkeeksi. Keltaliivien mielenosoitukset ovat yhdistäneet kaikki ranskalaiset. Vanhukset ja nuoret, kaupunkilaiset ja maalaiset, sekä monet eri etniset sekä kulttuuriset taustat ovat jättäneet pienet erimielisyytensä taakseen ja osoittavat nyt tyytymättömyyttään valtiota kohtaan. Tiedän, tiedän. Avengers: Infinity Warin piti olla se kunnianhimoisin supersankariliitto-tarina mutta täytyy kyllä todeta, että Rocky Balboan, Pelle Hermannin, Joulupukin, Guy Fawkesin sekä uuden Mariannen liittouma vie kunnian tässä. Tästä puuttuu vain Katalonian suosikki suomalainen Mikko Kärnä!

Ranskalaisille alkoi riittää heidän äänestämänsä Presidentin sekä hallituksen päätökset. Huh huh, kannattiko sitä edes mennä äänestämään, jos omat päätökset rupeavat alle vuoden sisällä kaduttamaan? Pakko se on vain todeta, että ainoa hyvä ranskalainen on ranskalainen peruna.
Jotkut keltaliiveistä huutavat ”RIC” ME HALUTAAN RIC!”. RIC tulee sanoista le Référendum d’Initiative Citoyenne, kansalaisaloitteita koskeva kansanäänestys.Uudet kansanäänestykset, jossa mahdollisesti Ranska eroaisi sekä eurovaluutasta että Euroopan Unionin jäsenyydestä. Nämä molemmat olisi voitu toteuttaa jo 2017 presidentinvaaleissa.

No Ranskassa mielenosoitukset eivät oikeastaan ole mitään uutta. Niitä tulee lähes vuosittain ja viimeksi esimerkiksi Presidentti Hollande joutui vastaamaan koko maan laajuisista mielenosoituksista myös koskien polttoaineita. Macronin polttoaineverotus ei ollut Keltaliivien synty vaan kipinä, joka räjäytti Ranskan valtion vastaisen pommin. Asiat eivät ole olleet Ranskassa näin huonosti sitten vuoden 1968. Valtamedia yrittää vähätellä yli kahden kuukauden pituista protestia, joka on muuten jo levinnyt kansainväliseksi ilmiöksi. Keltaliivejä löytää myös Belgiasta, Saksasta, Alankomaista, Kataloniasta, Englannista sekä Ruotsista.

Ja teille, jotka mietitte, miksi käytän videomateriaalia kanadalaiselta oikeistokanava Rebel Medialta tai suoraan Venäjän propagandakanavista kuten mm. Russia Today, Ruptly sekä Sputnik, niin ihan sen takia, ettei näitä videomateriaaleja löydä Iltasanomista, Iltalehdestä, Aamulehdestä tai Helsingin Sanomista. Voitte seuraavaksi miettiä ja kysyä itseltänne, että miksei näitä Suomen medioissa näytetä?  Käyn videossa läpi Ranskan yhteiskuntaoppia ja taloutta, sitten Macronin poliittista uraa sekä hänen ilmastonmuutos-politiikkaansa. Sen jälkeen katsomme Euroopan Unionia ja ilmastonmuutospolitiikka-ohjelmia, jonka jälkeen lopetan videon skenaario-analyysilla Euroopan Unionin kohtalosta.
 
 
### Ranska – hullut gallialaiset

Laitetaan vähän faktoja pöytään Ranskasta:

•	Ranskan Bruttokansantuote on keskimääräisesti kasvanut vain yhden ja kahden prosentin välillä viimeiset 50 vuotta.

•	Ranskan valtio on ollut persaukinen vuodesta 2004, tämä kiusallinen asia myönnettiin totuudeksi vasta vuonna 2013.

•	15 prosenttia ranskalaisista elää alle köyhyysrajan ja 50 prosenttia ranskalaisista tienaa vain 20 tuhatta euroa vuodessa. Tämä suuri määrä pienituloisia on myös johtanut siihen, että alle puolet kaikista ranskalaisista maksavat tuloveroa. Ranskan rikkaimmat joutuvat kantamaan suurimman taakan, joka voi olla 30 tai 45 prosentin tulovero.

Keltaliivit haluavatkin syyttää rikkaita lähes kaikesta, vaikka Macronia edeltävät presidentit, kuten Hollande, ovat jo kokeilleet rikkaiden tiukempaa verotusta, mikä on vain johtanut rikkaiden maanpakoon Ranskasta. Vuodesta 2000 lähtien yli 50 tuhatta miljonääriä on poistunut Ranskasta haitallisten verojen sekä byrokratian kasvavan määrän takia. Vuonna 2016 Ranska koki 12 tuhannen miljonäärin pakenevan maastaan ja näin Ranska on vain onnistunut ampumaan omaan jalkaansa.

Työttömyys Ranskassa on 10%, josta yksi neljäsosa on nuorisoa. 25% Ranskan työllisyydestä tulee julkiselta sektorilta. Rakenteellinen työttömyys on 10%, koska Ranskan nuorisoa ei kouluteta aloihin, joihin olisi kysyntää sekä tarjontaa. Ei varmasti tule teille yllätyksenä, että Ranska on yksi masentuneista länsimaista? Nuoria rohkaistaan hankkimaan aivan turhia tutkintoja ja sitten työttömyyden palkinnoksi heille annetaan mielenterveyslääkitystä.

Ja kuten me kaikki tiedämme, hallitukset eivät voi pyöriä ilman verotusta, mutta alhaisen veronmaksajien määrän takia Ranskan hallitus lainaa rahaa julkiseen sektoriin. Ranskan velka bruttokansantuotteesta on nykyään 100%. Eli siis kyllä. Niin paljon kuin Ranska onnistuu vuoden sisällä tuottamaan, saman verran Ranska ottaa velkaa. Eli 1-1 tekee 0, saavutus joka vuosi. Ketkä idiootit pyörittävät Ranskaa ja mistä niitä löydetään? Ovatko kyseessä ne salaperäiset liskomiehet, joista Jiri Keronen meitä varoittelee vai onko kaiken takana salaperäinen Illuminati?

No itseasiassa Ranskan eliitin tausta on hyvin julkista tietoa. Katsokaas. Ranskan eliitti tulee 4 pienestä korkeakoulusta, joista tärkeimmät ovat Kansallinen Hallintokoulu eli ENA ja Sciences do Pari korkeakoulu. Presidentti Emmanuel Macron hankki Ministerin tutkintonsa Sciences do Pari -korkeakoulusta ja sen jälkeen valmistui Kansallisesta Hallintokoulusta vuonna 2004, 27-vuotiaana. Hallintokoulun tutkintotodistuksella hän sai heti työpaikan Valtionvarainministeriöstä, kunnes siirtyi Rotschildin pankkiiripiiriin. Miettikää nyt. Kunhan valmistut jommastakummasta koulusta, saat heti kaupungin avaimet vaikutusvaltaisimpiin työpaikkoihin ja pääset heti, ilman mitään elämänkoulun tuomaa maalaisjärkeä, vaikuttamaan Ranskan toimintaan. Emmanuel Macron ei ole siis mikään ihmelapsi, vaan tämä on täysin normaalia kaikilta ENAsta tai Sciences posta valmistuneilta.

Nämä pienen piirin opiskelijat ovat aika lailla kaikessa mukana liittyen Ranskan liiketalouteen, pankkisektoriin, lakiin tai poliittisiin asioihin ja ovat olleetkin vuosikymmeniä. Joka vuosi satoja huippuopiskelijoita valmistuu näistä kouluista ja näille nuorille vastavalmistuneille annetaan avaimet Ranskan johtamiseen. Viimeiset 50 vuotta kaikki Ranskan presidentit ovat joko valmistuneet hallintokoulusta tai Sciences posta. Viimeiset 8 pääministeriä tulivat Hallintokoulusta. Kaikki tärkeät valtioministerityöpaikat ovat Hallintokoulusta valmistuneilla. Entäs yksityinen sektori? 85% Ranskan 550 ylimmästä johdosta ovat Hallintokoulusta. Ranskan 40 suurimmasta yrityksestä johdon edustajat tulevat puoliksi Hallintokoulusta tai puoliksi Sciences Posta. Ja tietenkin teoriassa nämä valmistuneet maisterit ovat huippuluokan älykköjä. He varmasti ymmärtävät erilaisten talousteorioiden hyödyt ja haitat, ymmärtävät verotuksen haitat ja hyödyt, mutta heiltä puuttuu se iän tuoma viisaus ja kokemus katsoa asioita yhteiskunnallisesti.

Politiikka, talous ja juristiikka ovat käsittämättömän hankalia aihepiirejä ja näitä päätöksiä tekee kirjaimellisesti Ranskan nuoriso.Samalla Macronin kaltaiset nuoret ovat hemmoteltuja, tulevat yläluokan perheistä ja heille jatkuvasti syötetään propagandaa sekä kehuja, kuinka paljon viisaampia ja ”hereillä asioista” he ovat vanhempaan sukupolveen verrattuna. Näiltä nuorilta puuttuu hyödyllinen kriittinen ajattelu tai terve skeptisismi heidän omille osaamisilleen. Heille nousee työn aikana kusi päähän, kun heille annetaan johtajien paikkoja suoraan ovelta.Tämä eliitin piiri ei mitenkään ymmärrä, minkälaista on normaali ranskalainen arki. Miksi muuten Macronin hallitus olisi niin tyhmä, että luulevat polttoaineveron auttavan Ranskaa ja ranskalaisia. Käydään seuraavaksi läpi Macronin poliittista uraa ja miksi hänestä tehtiin median myötä Euroopan mahdolliseksi sankariksi.

### Emmanuel Macron – Nousu Valtaan

Euroopan Unioni on joutunut epävakauteen viimeisten vuosien aikana samalla, kun Aasiaa, Venäjää ja Amerikkaa johtaa vahvat johtajamiehet, jotka tallovat Junckerin sekä Merkelin kenkiensä alle. Sen sijaan, että myöntäisimme kaikki ongelmat, jotka olemme saaneet Merkelin ja Junckerin johdon aikana vastaamme. Media yritti kaunistella sitä mahdollisuutta, että Macronin myötä asiat menisivät liberaalimpaan suuntaan ja näin Emmanuel Macron sai paljon positiivista palstatilaa lehdistöltä.

Sanoisin, että Macron on vähän niin kuin kaupallistettu, seksikäs ja bränditurvallinen versio Donald Trumpista. Ranskan tasavallan presidentillä onkin eniten valtaa koko läntisessä demokratiassa, kyllä, isommin kuin Trumpilla. Macron sanoi olevansa sekä vasemmiston että oikeiston ehdokas, täydellinen keskitien kulkija jonka liberaalinen marssi huomiseen toisi pelastavan muutoksen Euroopalle. Ja osittain, he olivat myös oikeassa liberaalisen talouspolitiikan kanssa.

Muistan, kun Macron voitti presidentinvaalit. Suomalaiset poliitikot huusivat ja oikein kirkuivat onnessaan, kuinka populismi on päihitetty ja liberaalisuus saa uutta potkua Eurooppaan. Vaan mitäköhän he nykyään ajattelevat Macronista näiden keltaliivien jälkeen? Ainakin hyvin hiljaisia ovat olleet. Ranskassa käytiin heti presidentinvaalien jälkeen eduskuntavaalit, jonka Macron voitti ylivoimaisesti ja sai suuren osan hallituksesta puolueellensa. Mikä tietenkin tarkoittaa myös sitä, että kaikki virheet, jotka Ranskan hallitus tulee tekemään seuraavien vuosien aikana ovat täysin Macronin vastuulla. Macronin ensimmäiset muutokset olivatkin työmarkkina-reformiin liittyviä. Valta siirtyi ammattiliitto-liikkeistä yrityksille ja työnantajille. Tärkeä päätös, jotta Ranskan työttömyyttä ja varsinkin nuorison työttömyyttä saataisiin parannettua. 

Samalla hän jäädytti julkisten työntekijöiden palkankorotukset, leikkasi sairausvapaista sekä leikkasi 12 tuhatta työpaikkaa julkiselta sektorilta. Kaikki hyviä päätöksiä, jotta yksityinen sektori voisi saada lisää aktiivisia työntekijöitä ja palkan kehitystä ilman, että veronmaksajille kertyisi lisää taakkaa. Macronin leikkaukset, jotka ovat hyviä ja oikeistopoliittisia liikkeitä, eivät vain valitettavasti tule saamaan kotikentälle pisteitä, mikä on valitettavasti myös totta Suomessa, jos Suomellakin olisi oma Macron.

Tietenkin Macronin hallituksen aikana on tapahtunut muita kiusallisia leikkauksia julkiseen sektoriin, kuten leikkauksia koulutuksesta, mikä tietenkin jakaa mielipiteitä, kuten täällä Suomessakin. Ihmiset eivät jaksa hyväksyä leikkauspolitiikkaa, jossa samalla yhteisen hyvän takia leikataan koulutuksesta tai terveydenhuollosta, mutta joka samalla johtaa muihin kurimuksiin kuten bensiinin sekä dieselin hinnan nousuun.

Ongelmana on myös Euroopan Unionin jäsenyys sekä Euron Valuutta. Ranska kärsii aivan samoista ongelmista kuin Suomikin. Ranska ja Suomi ovat nähneet, kuinka tehdastyö on siirtynyt kotimaastansa joko Kiinaan tai lähinaapuriin Puolaan. Euron takia palkkatasotkin tulevat alenemaan Romanian tai Bulgarian tasolle. Töiden häviämisen myötä ja maiden mahdottomuudella kilpailla keskenään. Joutuu yhä useampi suomalainen tai ranskalainen hakemaan toimeentulotukea, hakemaan uutta koulutusta tai tekemään matalapalkkaista työtä.

Koska useampi eurooppalainen poliitiikko ei uskalla tai edes halua ratkaista näitä ongelmia, onko se mikään ihme, että Macronin kannatus on nykyään alle 20 prosentin? On myös hyvä muistaa Macronin vastanneen kriitikoillensa teeskentelemällä olevansa Jupiterilainen keisari, mikä on vain typerä, itseään imarteleva yritys saada ranskalaiset vertailemaan häntä Aurinkokuninkaan kanssa. Ongelmana on, että Aurinkokuningas johti Ranskaa, kun taas meidän Jupiter-keisarimme Macron toteuttaa vain Euroopan unionin käskyjä.

Jos mietitään oikeasti, niin 23% ranskalaisista antoi tukensa Macronille presidentinvaaleissa, ja nyt hän on senkin määrän menettänyt. Tietenkin, Macron voitti presidentinvaalit toisella kierroksella, mutta oliko sekin sen takia, että media pelotteli Marine Le Peniä ja antoi tuomiopäivän skenaariot ranskalaisille?

Loppupeleissä ei Marine Le Penin presidenttiys olisi mitenkään Macronia parempi. Le Pen ei olisi saanut ranskalaisilta tai eurooppalaisilta yrityksiltä tukea ja en koe, että ranskalaiset aidosti haluavat lähtemään ajamaan Frexitiä. Le Penin presidenttiys olisi myös kirjaimellisesti tehnyt Ranskan velalliseksi Venäjän valtiolle. Mitä siitäkään olisi seurannut, voimme vain antaa mielikuvituksen kuvitella.

Mutta hei, Venäjästä puheen ollen! Tiedättekö, kun länsimainen media tuomitsee Venäjää aina opposition hiljentymisestä ja tiukoista mielenosoitus-laeista? Macronin yhteistyön haluttomuuden takia Ranskan hallitus on tehnyt heidän mielenosoituslaeistaan sekä tuomiosta paljon tiukemmat kuin Äiti Venäjän. Kyllä. Macronin valtio antaa rankemmat sakot sekä tuomiot mielenosoittajille kuin Putinin Venäjä.

Keltaliivejä onkin jo yli tuhansia pidätetty, mutta mielenosoitukset eivät tule loppumaan.  Samalla poliisit ovat kyllästymässä Macroniin ja jopa poliisien ammattiliitto on tuonut esille Siniliivit, eli poliisit jotka tukevat keltaliivejä.  Valitettavasti vaikuttaa silti siltä, että enemmistö poliiseista on valmiina taistelemaan keltaliivejä vastaan, ennemmin kuin tukemaan heitä. Macron on myös aseistanut poliisit kansaa vastaan. Onko tämä mitenkään hyvä ratkaisu länsimaiden arvojen säilyttämiseen? 

Toivon, että viimeistään nyt, kun olemme pääsemässä Keltaliivien kolmanteen kuukauteen, aseistetut poliisit kuuntelevat siniliivi-kollegoitansa, eivätkä rupea valtion teloittajiksi. Miettikääpä hetken, kenen etuja Macron yrittää suojella ja ylläpitää? Kansansa vai Junckerin?

Mutta, oletetaan, että Ilmastonmuutoksen takia meidän on aidosti tehtävä kivuliaita päätöksiä, jotta saisimme maailmamme pelastettua. Niin katsotaan seuraavaksi, mitä kaikkea Emmanuel Macron on poliittisen uransa aikana tehnyt ilmastonmuutoksen kannalta.

### Emmanuel Macron – Ilmastonmuutoksen taistelija?

Macron oli edeltäjänsä presidentti Hollanden talousministeri ja hänen saavutuksiaan ei voida mitenkään nähdä ilmastonmuutoksen puolustajana. Macron varmisti Hollanden aikana, että ranskalaiset veronmaksajat pääsevät maksamaan Britannian ydinvoimaloista seuraavat 20 vuotta.
Macron myös tulee pilaamaan Lannionin järvet, koska hän varmisti maa-aineksen ottoluvan Lannionin pohjavesialueelta, koska Ranskan betoniteollisuus tarvitsee hiekkaa.

Presidenttinä Macron pääsee myös avaamaan kultakaivoksen Guayanaan ja tuhoamaan alueen sademetsät. Macron pääsee myös tuhoamaan pikkukylä Burenin, jotta alueelle saataisiin kaatopaikka ydinjätteelle. Okei, tietenkin se ydinjäte on jonnekin säilöttävä, mutta eikö teidänkin mielestä Ranskan valtion pitäisi maksaa jokaiselle Burenilaiselle kunnon bonukset sekä muut muuttotukirahat, jotta he voivat aloittaa elämänsä uudelleen toisessa kylässä tai perustaa uuden Burenin jonnekkin? Jos valtio haluaa käyttää maata valtion tarkoituksiin, siitä tulee maksaa kansalaisille. Kansa ei ole koskaan valtiota varten, vaan valtio on kansaa varten.
Näistä esimerkeistä näemme jo, että ekologia ei ainakaan ole ollut Macronin poliittisen uran kärkilistalla, eikä Pariisin ilmastonmuutos ole eikä tule muuttamaan asioita mitenkään. 

Keltaliivien innoittama polttoainevero laitettiin päälle, jotta ihmiset keskittyisivät uusiutuviin energialähteisiin sekä ennalta ehkäisemään ilmastonmuutosta. Miten tämä vero tarkalleen kustantaa uusiutuvia energialähteitä? Mihin se raha laitetaan? Kuka seuraa sijoituksen onnistuvuutta?

Muistakaa, että kyseessähän ei ole pelkästään yksityisautoilijat vaan polttoainevero vaikuttaa myös logistiikkaan. Tuotteiden kuten ruuan sekä vaatteiden kuljetukseen. Kaikki kallistuvat Ranskassa, joten miten tämä vero palvelee kansalaisia? Ja Macronin sadan euron korotus minimipalkkaan ei tule toimimaan. 25% Ranskan työvoimasta on julkisessa sektorissa, eli heidän palkkansa tulee ihan omasta pussistaan ja yksityiset yritykset vain saavat uuden haasteen ammattiliittojen vastaisissa neuvotteluissa. Macronin verouudistukset ja tulonsiirto ovat vain propagandaa, jotta ranskalaiset voivat jatkaa valheessa elämisessä. Sosialismi tulee aina päättymään rahan puutteeseen. Emme edes pysty ennustamaan planeetan lämpenemisen kaikkia mahdollisia vaikutuksia, saati sitten, miten pahasti asioissa oikeasti käy.

On naurettavaa, että valtiot vaativat kansalaisten osallistumista talkoisiin ilman mitään varteen otettavia argumentteja. Ilmastonmuutos-kortilla käytetyt argumentit ovat aivan samoja kuin keskiajan papistojen, jotka komensivat kansalaisia toteuttamaan jumalan tahtoa. Samalla kansaa hiljennetään tai ihmiset hiljentävät itsensä kuin Neuvostoliitossa, jossa Neuvostoliiton kauniin aatteen saavutuksista ei tänäkään päivänä keskustella avoimesti. Neuvostoliitosta ja ilmastonmuutoksesta puheen ollen, mitä tiedätte Nordstream-kakkos -hankkeesta?

Koska Saksa ja Ranska haluavat poistaa ydinvoiman kokonaan maastansa, tulisi heille energiavaje, jota edes uusiutuvat energiat eivät pystyisi korvaamaan täysin. Heidän onnekseen, maailman vain toiseksi vihatuin presidentti Vladimir Putin on ystävällisesti tulossa auttamaan meitä eurooppalaisia. Eikä Venäjällä tai Euroopan Unionilla tietenkään ole minkäänlaisia taka-ajatuksia tämän energialiittoutumisen välillä. Ydinvoima korvattaisiin venäläisellä maakaasulla, joka kulkisi läpi Euroopan. Näin Venäjä saisi pistää hintalapun monopoliasemansa kunniaksi ja ilmastonmuutosbyrokratia estäisi kaiken mahdollisen energian kilpailuttamisen koskaan nousemasta Venäjää vastaan Euroopan Unionissa.

Tästä Pariisin ilmastonmuutoksesta ja ilmastonmuutos-politiikasta on kyse. Kyse on saada kansa hyväksymään Unionin valitsemat energialähteet, kyseenalaistamatta sitä. Ehkä tulevaisuudessa Venäjäkin kuuluu Euroopan Unioniin? Macron ja muut eurooppalaiset, joiden suosio jatkaa uppoamistaan, yrittävät siirtää huomion pois päin osoittamalla sormeansa Amerikkaan päin. Näin Eurooppa on aina toiminut ja näin myös me eurooppalaiset ajattelemme. Meillä on mukamas niin hienot koulutukset, terveydenhuollot sekä kauppasopimukset, mutta miksipä sitten kaikki menee päin helvettiä?

Mihin nämä valheet, leikkauspolitiikka sekä tulonsiirto tulee johtamaan? Euroopan Unionin loppuun tietenkin.

### Skenaarioanalyysi - Euroopan Unionin loppu.

Keltaliivit vastustavat eliitin huonoa politiikkaa. He vastustavat typeriä poliittisia päätöksiä, jotka eivät johda mihinkään paitsi itsetuhoon. Ranskalaiset eivät enää jaksa elää köyhyydessä tai työttömyydessä. He haluavat aidosti uuden polun rakkaalle kotimaalleen, hei! Eikö tämä muuten kuulosta harvinaisen tutulta?

Euroopan Unioni, eurooppalaiset mediat ja jopa meidän kotimainen mediamme yrittää niin vähätellä Keltaliivien saavutuksia tai Euroopan Unionin harjoittamaa politiikkaan tuomia haittoja. Haukkumalla esimerkiksi Keltaliivien vaatimuksia lapsellisiksi tai idioottimaisesti. Tietenkin, koska Keltaliiveillä ei ole suoranaista johtoa tai edustajia, varmasti jotkut keltaliivit pistävätkin aivan naurettavia vaatimuksia.

Esimerkiksi heidän halunsa kokeilla rikkaiden verottamista yhä uudelleen ja uudelleen. Mutta miksei media samalla uskalla katsoa peiliin ja huomata, että hekin ovat ehdottaneet aivan hulluja poliittisia kannanottoja, kuten esimerkiksi juuri Pariisin ilmastosopimusta sekä Nordstream 2 maakaasuputki -hanketta? Mitä Macronin olisi pitänyt vain tehdä välttääkseen keltaliivien marssin: olisi uusien verojen luomisen sijaan vain jatkanut oikeistolaista politiikkansa alentamalla kaikkia mahdollisia verotuksia. Näin hän olisi pystynyt elvyttämään yksityistä sektoria, eikä media mitenkään olisi hyökännyt hänen kimppuunsa. Verotuksen takia media joutuu nyt vain pimittämään tietoa eurooppalaisilta, mitä ne hullut gallialaiset Ranskassa tekevätkään. Macronin olisi pitänyt olla oman kansansa presidentti, eikä Brysselin taloustaseiden esittelijä.

Euroopan Unioni ja varsinkin Euro-valuutta on vain tuonut romahduksen eurooppalaisille työntekijöille. Saksa onnistuu pitämään itsensä pystyssä alentamalla työntekijöiden palkkoja sekä olemalla suurin vientimaa muihin eurooppalaisiin maihin. Samalla, kun puolalaiset ja kiinalaiset ottavat tehdastyöt ranskalaisilta.
Tulonsiirrot ja työnsiirto eivät kuitenkaan tule pitämään Unionia yllä, sillä populistit ja keltaliivit ovat heränneet ympäri Eurooppaa. Ihmiset eivät enää jaksa maksaa muiden maiden kehityksestä samalla, kun he itse siitä kärsivät. Niin ja jos ette siis jo aiemmin tienneet. Pariisin Ilmastonmuutossopimus velvoittaa jäsenmaat antamaan tukirahaa kehitysmaille, jonka avulla kehitysmaat saisivat kiinni länsimaat.

Onhan se tietenkin hienon kaunis aate, että jos laitetaan rahaa maahan X niin se saattaa auttaa myös maksajia tulevaisuudessa, mutta siinä vaiheessa, kun omia työntekijöitä heikennetään ideologian vuoksi, niin sitten jokin on mennyt pahasti pieleen.  Tämän takia Suomenkin pitäisi irtisanoutua Pariisin ilmastonmuutoksesta tai kuten Donald Trump ehdotti, laitettava takuu sijoituksiin. Veronmaksajat eli sinä ja minä saisimme rahamme takaisin, jos kerätty rahasto ei tuottaisi hyviä tuloksia kehitysmaissa. Siitä on nyt yli vuosi, kun Yhdysvallat lähtivät pois Pariisin ilmastosopimuksesta. Asiasta pidettiin paljon mellakkaa, mutta nyt kun sopimuksen suurin nettomaksaja on kadonnut, joutuu jopa Hesarikin miettimään, miten me eurooppalaiset vältymme siitä, että juuri köyhät tulevat tästäkin sopimuksesta maksamaan eniten?
Macronin syöksyvä alamäki myös kertoo, miksi hän ja muut eurooppalaiset poliitikot haluavat jatkuvasti haukkua amerikkalaisia sekä Trumpia. Jos eurooppalaiset eivät keskity omiin rakenteellisiin ongelmiin vaan kuulevat kauhutarinoita amerikkalaisesta erinomaisuudesta, johon ei kuulu sosialismi tai yrityksen ulkoistaminen köyhimpiin maihin, sen täytyy olla pelottavaa ja väärin ajateltua.

Tästä tulee mieleen vähän niin kuin Orwellin Britannian sosialistipuolue, joilla oli 3 mottoa 1984 -kirjassa: ”sota on rauhaa”, ”vapaus on orjuus” sekä ”tietämättömyys on voimaa”. Näiden kolmen kaksoisajatuksen iskulauseilla osenialaiset kansalaiset pidettiin kaukana mahdollisista ajatusrikoksista, joissa johtajia sekä heidän toimintojaan kehdattaisiin kyseenalaistaa. Macron teki samoin, kun hän totesi: isänmaallisuus on täysi vastakohta nationalismille: nationalismi on isänmaallisuuden kavaltaja. Macron siis sanoo, että jos Ranskan kansalaiset koskaan kehtaavat kyseenalaistaa hänen hallituksensa toimia, he ovat maanpettureita eivätkä aitoja ranskalaisia. Ja tästähän Euroopan Unionissakin on kyse. Luopua kaikesta omasta omaisuudestaan ja uhrata se kaikki Euroopan Unionille.

Noh Emmanuel Macron, jos olisit Suomen presidentti, tämä olisi ehkä onnistunut, mutta satuit syntymään juuri väärään maahan, sillä ranskalaiset ovat kapinallisimpia kansalaisia mitä Euroopasta löytyy. Isänmaalliset ranskalaiset eivät halua enää hyväksyä työvoimansa heikkenemistä.Keltaliivejä on ympäri Ranskaa sekä Eurooppaa. Euroopan Unionin on pakko saada työt takaisin Eurooppaan sekä saada laskettua yhteistä verotaakkaa, muuten vallankumous nousee viimeistään kahden vuoden sisällä. Näin jopa CIA ennusti. Meillä eurooppalaisilla on isoja rakenteellisia ongelmia, jotka voidaan kiteyttää yhteen sanaan: sosialismi.

Ayn Rand voitti kusipäät ja meillä on maailmanlaajuinen tikittävä aikapommi, jolloin seuraava sukupolvi vain toteaa: Me ei olla mitään vittu maksamassa teille. Jättäkää meidät rauhaan.